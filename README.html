<h1 id="log_csv">Log CSV</h1>

<p>Skript Log CSV slouží pro zpracování SD logů zařízení a jejich transformaci do konfigurovalného CSV výstupu.</p>

<h2 id="poadavky">Požadavky</h2>

<ul>
<li><p><strong>Ruby</strong> 1.8.7 nebo 1.9.x (Ruby 1.8.6 a starší nelze použít) a <strong>RubyGems</strong></p>

<ul>
<li><p>Instalace pro Linux s APT (Ubuntu, Debian):</p>

<pre><code>apt-get install ruby rubygems
</code></pre></li>
<li><p>Instalace pro Wíndows: <a href="http://rubyinstaller.org/">http://rubyinstaller.org/</a></p></li>
</ul></li>
<li><p>Gem <strong>Log Parser</strong> v požadované verzi:</p>

<pre><code>gem install log_parser-X.X.X.gem
</code></pre></li>
</ul>

<h2 id="pouit">Použití</h2>

<p>Spuštění skriptu:</p>

<pre><code>./log_csv.rb PATH [options]
</code></pre>

<ul>
<li><code>PATH</code> cesta k adresáři s log soubory. Logy musí být umístěny na přímé úrovni tohoto adresáře a musí mít příponu <code>*.log</code>.</li>
<li><code>[options]</code> volitelné parametry pro budoucí použití. Seznam všech parametrů se zobrazí pomocí parametru <code>-h</code>.</li>
</ul>

<p>Po spuštění budou vytvořeny CSV soubory v adresáři <code>PATH</code> se stejným názvem jako původní <code>*.log</code> soubory, ale s příponou <code>*.csv</code>.</p>

<h2 id="konfigurace_definic_sd_log">Konfigurace definic SD logů</h2>

<p>Pro konfiguraci definic SD logů je určen soubor <code>sd_logs.yml</code> v adresáři se skriptem ve formátu <a href="http://www.yaml.org/">YAML</a>.</p>

<p>Jednotlivé logy jsou definovány v sekci <code>logs</code> s následnou sekcí logu označenou jeho identifikátorem, např.
<code>0x0100</code> kde <code>01</code> značí identifikátor typu logu a <code>00</code> identifikátor zařízení.</p>

<p>Hodnota <code>name</code> slouží k označení názvu logu a musí by být unikátní v rámci zařízení.
Vzhledem k budoucí kompatibilitě a opakované použitelnosti definic logů, by se mělo jednat o anglické názvy pouze s malými písmeny
bez mezer a speciálních znaků krom <code>_</code>, které by navíc měly být unikátní napříč všemi zařízeními.
Hodnota se pak také dále vyžívá v CSV výstupu.</p>

<p>Hodnota <code>size</code> určuje délku logu v bytech. U SD logu vždy <code>512</code>.</p>

<p>Sekce <code>attributes</code> slouží k definici jednotlivých atributů logu.
Následné sekce jsou označeny názvem atributu, která se také dále vyžívá v CSV výstupu.</p>

<p>V sekci atributu poté hodnota <code>read</code> označuje pozice dat atributu. Celá čísla označují pozice bytu od 0.
Desetinná část pak pozice bitu 0-7. Je také možné uvádět pozice jako rozsah bytů i bitů pomocí pomlčky, ale vždy jen jedním způsobem.
Tedy pouze např. <code>"1-9"</code> nebo <code>"1.0-9.7"</code>.
Jednotlivé části výrazu jsou oddělené čárkou.
Z důvodu kompatibility by měly být pozice uzavřeny v uvozovkách.</p>

<p>Hodnota <code>type</code> v sekci atributu určuje datový typ. V současné době je možné definovat tyto:</p>

<ul>
<li><code>bcd</code> (Binary Coded Decimal) je číslo, kde číslici určují vzdy 4 bity</li>
<li><code>bool</code> hodnota true/false, kde true pokud je hodnota > 0</li>
<li><code>hex</code> kladné celé číslo jako hexadecimální řetězec</li>
<li><code>string</code> řetězec CP1250</li>
<li><code>uint</code> kladné celé číslo</li>
</ul>

<p>Pro definici opakujících se částí lze využít YAML alias viz dokumentace YAML. V následující ukázce je využit alias <code>common_attributes</code>.
Všechny zde uvedené sekce a hodnoty jsou povinné. Ostatní sekce konfiguračního souboru jsou ignorovány.</p>

<p>Ukázka:</p>

<pre><code>logs:
  0x0100:
    name: operation_1
    size: 512
    attributes:
      name:
        read: "0-15,16"
        type: string
      online:
        read: "16.1"
        type: bool
  0x0200:
    name: operation_2
    size: 512
    attributes:
      &lt;&lt;: *common_attributes
common_attributes: &amp;common_attributes
  name:
    read: "0-15"
    type: string
</code></pre>

<h2 id="konfigurace_csv_vstupu">Konfigurace CSV výstupu</h2>

<p>Pro konfiguraci CSV výstupu je určen soubor <code>csv.yml</code> v adresáři se skriptem ve formátu <a href="http://www.yaml.org/">YAML</a>.</p>

<p>Jednotlivé sloupce výstupu jsou definovány v sekci <code>columns</code> v pořadí, v jakém se mají exportovat.</p>

<p>Názvy sloupců odpovídají názvům atributů z definice logů.
Speciálním názvem sloupce <code>log_name</code> dojde k vložení názvu logu z jeho definice.
V případě, že analyzovaný log neobsahuje atribut se zadaným názvem, bude buňka výstupu ponechána prázdná.</p>

<p>Ukázka:</p>

<pre><code>columns:
  - log_name
  - time_hours
  - time_minutes
  - time_seconds
  - name
  - id
</code></pre>

<p>Pro atributy jejichž hodnotu je třeba před výstupem do CSV souboru nejdříve přeložit je určena slovníková sekce <code>dictionaries</code>.
Každý její záznam, který názvem odpovídá některému z atributů, obsahuje páry hodnot sloužící k překladu ve tvaru hodnota atributu a hodnota výstupu.
Pokud není v sekci nalezena žádná odpovídající hodnota pro překlad, bude ve výstupu uvedena nepřeložená původní hodnota.
V následující ukázce tedy pro atribut id bude pro hodnotu <code>0</code> a <code>1</code> použit ve výstupu překlad <code>on</code> a <code>off</code>.</p>

<p>Ukázka:</p>

<pre><code>dictionaries:
  id:
    0: off
    1: on
</code></pre>

<p>Ostatní sekce konfiguračního souboru jsou ignorovány.</p>
